# Ping pong scoreboard

Ping pong scoreboard gemaakt met [Processing](https://processing.org/ "Processing")

**De volgende eisen werden aan het programma gesteld:**

* Er kan een keuze gemaakt worden tussen twee spelsystemen, het ouderwetse ‘tot de 21 en om de 5 punten servicewissel’ en het nieuwe ‘tot de 11 en om de 2 serveren’. Bij aanvang van de wedstrijd moet het bord loten wie mag beginnen met serveren (Speler 1 of Speler 2 of een naam die je zelf verzint).
* Het bord moet tijdens de wedstrijd aangeven wie moet serveren.
* Het bord moet aangeven wie een game heeft gewonnen. De speler die het eerst bij de 11 (of 21) is, heeft gewonnen. Maar het puntverschil moet minimaal 2 zijn. Dus bij 10-11 is er nog geen winnaar.
* Het bord moet de gamestand bijhouden en de (eind)standen van alle games en weergeven. En dus ook de totaalstand.
* Na elke game wisselen spelers van helft en moet de weergave op het bord worden omgekeerd.
* Als de laatste game gespeeld moet worden, dan wordt bij ‘tot de elf’ van helft gewisseld als één van de twee spelers 5 punten heeft gescoord. Bij ‘tot de 21’ wordt gewisseld als één van de twee spelers 10 punten heeft gescoord.
* Het bord moet aangeven als iemand de wedstrijd (een set van games) gewonnen heeft (ook instelbaar ‘best of 3’, ‘best of 5’ of ‘best of 7’)
* De puntentelling moet eenvoudig met een simpele + knop (per speler) geregeld kunnen worden.

**Behalve deze eisen zijn er ook nog wensen (nice-to-haves):**

1. Het komt voor dat een gescoord punt wordt teruggedraaid door de scheidsrechter of dat de scorebordbediende iets te snel op de + knop gedrukt heeft. Het zou daarom fijn zijn wanneer er behalve een + knop ook een – knop komt. Deze – knop betreft alleen het laatst gescoorde punt. Eventuele reeds toegepaste servicewissels, kantwissels en gamebeslissingen moeten dan uiteraard worden teruggedraaid.
2. Wanneer een wedstrijd wordt gestaakt, moeten de keuzes en de tussenstand worden bewaard. Wanneer het programma opnieuw wordt opgestart, moeten deze gegevens kunnen worden ingelezen zo dat de wedstrijd kan worden vervolgd.


**Alle bovenstaande eisen en wensen zijn ontwikkeld**
